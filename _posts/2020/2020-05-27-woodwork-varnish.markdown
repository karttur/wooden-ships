---
layout: post
title: Oljor och lacker
categories: woodwork
excerpt: "Koka dina egna oljor och lacker och sparabåde miljö och pengar (och rädda din hälsa)."
tags:
  - trä
  - impregnering
  - linolja
  - lack
  - hemkokt
image: avg-trmm-3b43v7-precip_3B43_trmm_2001-2016_A
date: '2020-05-27 11:27'
modified: '2020-05-27 T18:17:25.000Z'
comments: true
share: true
---

## Introduktion

I 10 år använde jag Le Tonkinois Vernis, kombinerat med rå linolja och balsamterpentin på min segelbåt i mahogny. Men när Le Tonkinois ändrade sitt recept och slutade ange ingredienser beslutade jag att tillverka min egen lack. Målet var att skapa en mer traditionell lack utan lösningsmedel. Den främsta inspirationen har varit en film som jag hittade på [instucatables: DIY Oil-Based Varnish](https://www.instructables.com/id/DIY-Oil-Based-Varnish/). Samma film finns också på [youtube](https://www.youtube.com/watch?v=UvCQdLWIUGo&feature=youtu.be)

 Artikeln [Finishing Primer, publicerad av Dictum](https://www.dictum.com/media/pdf/Kataloge/DICTUM_Finishing_Primer_EN.pdf) innehåller mer detaljer om de olika ingredienserna, som också jag använder. Man behöver inte läsa eller titta på dessa underlag. Vill du koka din egen impregnering och lack är det bara att följa recepten som följer.

## Recept

Den egentligen enda skillnaden mellan en impregneringsolja och ytlack är tillsatsen av vax eller sickativ. Vill du ha både impregneringsolja och ytlack så koka upp en omgång impregneringsmedel utan förtunning, sedan kan du använda den erhållna oljan för att tillverka både impregnering och ytlack.

### Ingredienser

Jag använder tre oljor som bas: [rå linolja](https://sv.wikipedia.org/wiki/Linolja), [kinseisk tungolja](https://sv.wikipedia.org/wiki/Tungolja) och [apelsinolja](https://sv.wikipedia.org/wiki/Apelsinolja). Linolja och kinesisk tungolja är klassiska oljor för träbehandling, och kompletterar varandra. Linoljan tänger in längre medan tungoljan polymeriserar snabbare och bildar ett vattentätt skick. Apelsinoljan fungerar som ett bärarmedium och komplementerar [terpentin](https://sv.wikipedia.org/wiki/Terpentin). Terpentin är en naturprodukt (från tall), men har toxiska egenskaper. Apelsinoljan synes vara ett mer hälsosamt alternativ. Notera att apelsinolja också är mycket användbar som rengöringsmedel.

Utöver linolja, tungolja och aplesinolja/terpentin använder jag också [kameliaolja](https://sv.wikipedia.org/wiki/Kamelia), [teträd (tefrö) olja](https://sv.wikipedia.org/wiki/Teträdolja) och [karnaubavax](https://sv.wikipedia.org/wiki/Karnaubavax). Kameliaoljan kommer från Japan och Kina och motverkar oxidation; traditionellt använt på knivar och svärd men funkar också på trä. Tefröoljan kommer från den Australiensiska tefröplantan och har använts av ursprungsbefolkningen mot exemplevis hosta, förkylning och hudåkommor. Tefröoljan är toxisk och motverkar mikroorganismernas nedbrytningen av träet. Karnaubavax kommer från ett Brasiliansk palmträd och används för att skapa ytlack.

De leverantörer som jag använt mig av är:

- [Rå linolja från Kulturhantverkarna](https://kulturhantverkarna.se/sv/kokt-kallpressad-linolja-impregnering/)
- [Kinesiskt tungolja från Biltema](https://www.biltema.se/bygg/farg/traoljor/kinaolja-2000020852?gclid=Cj0KCQiA7NKBBhDBARIsAHbXCB6MvRbvR1uvOhzD9SVFdq5dM-AC2IQjqwJRl-lHAj_7BWPss53tsOQaAuMREALw_wcB)
- Apelsinolja köpte jag från [Linssupply i Nyköping](https://www.facebook.com/linsupply/) som numer har sin shop på facebook. Altenativa leverantörer inkluderar [imex](http://www.imexab.se/apelsinolja2.html) och [PPtechnology](https://p-p.se/avfettning/apelsinolja-ultramax/) eller via [Amazon.se](https://www.amazon.se/s?k=apelsinolja&language=sv_SE&adgrpid=113845834202&gclid=Cj0KCQiA7NKBBhDBARIsAHbXCB7FDpBZujJJRa210uBfycw9nvXhjS7afQq6bw2EKWpyNUGgaRIOeTAaApCNEALw_wcB&hvadid=475698373330&hvdev=c&hvlocphy=1012227&hvnetw=g&hvqmt=b&hvrand=2423763405358113722&hvtargid=kwd-397007105474&hydadcr=27468_2138574&tag=textstdgledes-21&ref=pd_sl_4fbnmdinos_b).
- Terpentin kan man köpa i de flesta färghandlar.
- [Opella](https://opella.se)  säljer esoteriska oljor och karnaubavax.

### Grundrecept

Grundreceptet (relative andelar); traditionell är den typiska blandning som jag brukade använda, standard är för normala impregneringar, penetrerande är för mer djupbehandlande (sugande trä) impregnering.

|  | linolja| tungolja | apelsinolja | terpentin |
| traditionell | 60 | 0 | 0 | 40 |
| standard  | 40  | 40  | 10  | 10  |
| penetrerande | 25  | 20  | 15  | 40  |

Blanda samman ingredienserna och värm upp i vattenbad till 45 grader. Häll upp i flaska och skaka medan det är varmt.  Låt svalna. Klart.

Vill du har mer skydd mot angrepp från mikroorganismer så häll i någon procent tefröolja; om du vill ha mer väldoft och förhindra oxidation så ta någon procent kameliaolja. Det funkar även för impregnering.

[tTefröolja] har jag köpt från [Opella](https://opella.se/product.html/tefroolja?category_id=34) och Kameliaolja från [Cleancut](https://www.cleancut.se/butik/knivslipning/kameliaolja/kameliaolja-detail).

### Ytlack

För att gå från impregnering till ytlack behöver du tillsätta cirka 3 % karnaubavax. Vaxen smälter inte förrän vid runt 80 grader. För att skapa ytlacken måste du därför smälta vaxen och samtidigt öka temperaturen på din grundblandning (typ _standard_ är bäst) till minst 50 grader, sannolikt lite mer. Blanda sedan samman vaxet och grundblandningen. Om inte vaxet löser sig prova att köra den färdiga blandningen i mikrovågsugnen.

Även karnaubavax köper jag från [Opella](https://opella.se/product.html/karnaubavax).

### Sidor med mera tips

Bra sida om [När linolja torkar](https://byggnadsvard.se/nar-linoljefarg-torkar/) som redogör för linoljans kemi och nackdelar för hälsan.

Slöjd och byggnadsvårds sida om [Olja, vax, fernissa, förtunning](https://www.slojdochbyggnadsvard.se/butik/farg-och-maleri/olja-vax-fernissa-fortunning/)

[thomassondesign (han med gör-det-själv-kajakerna om linoja, tjära mm)](https://www.thomassondesign.com/bygga/materialfakta/linolja-tjara).

[Täbåtsvård för lata (Skånes folkbåtsflottilj)](http://www.folkbatskane.se/wp/?page_id=37)
